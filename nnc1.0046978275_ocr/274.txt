ὠθοῦσα-ἡ πίστις ἀπαλλάττει τοῦ ναυαγίου, ὥσπερ
ὲν γαληνῷ λιμένι, τῇ τοῦ συνειδότος πληροφορίᾳ τὸ
σκάφος ὁρμίζουσα. Καὶ αὐτὸ τοῦτο πάλιν ὁ Παῦλος
δηλῶν ἔλεγεν, ὅτι Διά τοῦτο ἔδωκεν ἀποστόλους ὁ
Θεὸς πρὸς καταρτισμὸν τῶν ἁγίων, μέχρι καταν.
τήσωμεν οι πάντες εὶς τὴν ἑνότητα τῆς πίστεως
καί τῆς ἐπιγνώσεως τοῦ Υίοῦ τοῦ Θεοῦ· ἵνα
μηκέτι ὦμεν νήπιοι κλυδωνιζόμενοι καί περιφερό.
μενοι παντὶ ἀνέμῳ. Ὁρᾷς τῆς πίστεως τὸ κατόρ-
θωμα, ὅτι ὡς ἄγκυρά τις ἀσφαλὴς, οὕτως ἐκϐάλλει
τὸν σάλον· ὅπερ οὖν καὶ αὐτὸς πάλιν Ἑϐραίοις ἐπι..
στέλλει, οὑτωσὶ λέγων περὶ τῆς πίστεως’ *Ην ὡς
ἄγκυραν ἔχομεν τῆς ψυχῆς ἀσφαλῆ, καί βεϐαίαν,
καὶ εἰσερχομένην εἰς τὸ ἐσώτερον τοῦ καταπε-
τάσματος. [265] Ἵνα γὰρ ἀκούσας ἄγκυραν, μὴ
νομίσῃς κάτω καθέλκεσθαι, δείκνυσιν, ὃτι καινή τις
αῦτη τῆς ἀγκύραις ὴ φύσις, οὐ κάτω πιέζουσα, ἀλλ’
ἀνω κουφίζουσα τὴν διάνοιαν, καὶ πρὸς τὸν οὐρανὸν
μεθιστῶσα, καὶ εἰς τὸ ἐσώτερον τοῦ καταπετάσματος
χειραγωγοῦσα ο καταπέτασμα γὰρ ἐνταῦθα τὸν οὐρα-
3δέ ἐκάλεσε. Τίνος ἓνεκα, *καὶ διὰ τί ; Ὅτι καθάπερ
τὸ καταπέτασμα ἀπὸ τῆς ἔξω σκηνῆς διεῖργε τὰ ἆγια
τῶν ἁγίων, οὕτω δὴ καὶ ὁ οὐρανὸς οὗτος, ὥσπερ κα-
ταπέτασμα, μέσος τῆς κτίσεως παρεμϐεϐλημένος
ἀπὸ τῆς ἔξω σκηνῆς, τοῦτ’ ἔστι, τοῦ κόσμου τούτου
τοῦ βλεπομένου, διείργει τά ἅγια τῶν ἁγίων, τὰ ἀνω
λέγων καὶ τὰ ὑπὲρ αὐτῶν, ὅπου πρόδρομος ὑπὲρ
ἡμῶν εἰσῆλθε Χριστός.
δ’. Ὅ δὲ λέγει τοιοῦτόν ἐστιν· Ἐκεῖ μετεωρίζει τὴν
ψυχὴν τὴν ἡμετέραν, φησὶν, ἠ πίστις, οὐκ ἀφιεῖσα
οὐδενὶ τῶν παρόντων δεινῶν ταπεινωθῆναι, ἀνακου·
φίζουσα τοὺς πόνους τῇ τῶν μελλόντων ἐλπίδι. '0
γὰρ πρὸς τὰ μέλλοντα ἀφορῶν, καὶ τὴν ἐκ τῶν οὐρατ
νῶν ἀναμένων ἐλπίδα, καὶ τοὺς ὀφθαλμοὺς τῆς δια-
νοίας ἐκεῖ μετάγων, οὐδὲ αἰσθάνεται τῆς ὀδύνης τῶν
ἐν τῷ παρόντι δεινῶν, ὥσπερ οὖν οὐδὲ Παῦλος ᾐσθά-
νετο, καὶ τὴν αἰτίαν τῆς φιλοσοφίας ἐδίδασκε, λέγωνδ
Τὸ γὰρ παραυτίκα ἐλαφρὸν τῆς θλίψεως καθ’
ὑπερϐολὴν εἰς ὑπερϐολὴν αἰώνιον ,βάρος δόξης
ἡμῖν κατεργάζεται. Πῶς, καὶ τίνι τρόπῳ; Μὴ σκο-
πούντων ἡμῶν τὰ βλεπόμενα, ἀλλὰ τὰ μὴ ,βλε-
πόμενα διὰ τῶν τῆς πίστεως ὀφθαλμῶν. ’Ὠσπερ γὰρ
οἱ τοῦ σώματος οὐδὲν βλέπουσι νοητὺν, οὓτως οἰ τῆς
πίστεως οὐδὲν βλέπουσιν αἰσθητόν. Ἀλλά ποίαν πίστιν
ἐνταῦθα λέγει ό Παῦλος; τὸ γὰρ τῆς πίστεως ὄνομα
διπλῆν ἔχει τὴν σημασίαν. Καὶ γὰρ πίστις λέγεται,
καθ’ ἣν τὰ σημεῖα ἐποίουν τότε οί ἀπόστολοι, περὶ ἦς
ὁ Χριστὸς ἔλεγεν · Ἐὰν ἔχητε πίστιν, ὡς κόκκον
σινάπεως, ἐρεῖτε τῷ ὄρει τούτῳ, Μετάϐηθι. καί
μεταϐήσεται. Καὶ πάλιν, ὅτε τὸν σεληνιαζὸμενον οὐκ
ἴσχυσαν ἀπαλλάξαι τοῦ δαίμονος οἱ μαθηταὶ, καὶ τὴν
αἰτίαν ἐϐούλοντο μαθεῖν, ταύτην αὐτοῖς ᾐνίξατο τὴν
ἔλλειψιν τῆς πίστεως, λέγων· Διά τὴν ἀπιστίαν
ὑμῶν. Καὶ ὁ Παῦλος δὲ περὶ αὐτῆς ἔλεγεν· Ἐὰν
ἔχω πίστιν, ὥστε ὅρη μεθιστάνειν. Καὶ ὅτε δὲ
καταποντίζεσθαι ἔμελλε πεζῇ βαδίζων ἐπὶ¹ τῆς θαλάσο
σης ὁ Πέτρος, αὐτὸ τοῦτο πάλιν ἐνεκάλεσεν ὁ Χριο
στὺς, εἰπών’ Εἰςτί ἐδίστασας, όλιγόπιστε; Λέγεται
τοίνυν πίστις ἡ τῶν σημειων καὶτῶν θαυμάτων ποιη-
τική ο λέγεται δὲ πίστις καὶ ἡ τῆς εἰς τὸν Θεὸν γνώ-
σεως παρασκευαστικὴ, καθ’ ἣν ἕκαστος ἡμῶν ἐστι
πιστός ὡς ὅταν λέγῃ γράφων Ῥωμαίοις· Εὐχα-
ριστῶ τῷ Θεῷ μου διὰ Ἰησοῦ Χριστοῦ, ὅτι ἠ
πίστις ὑμῶν ἐν ὅλῳ τῷ κόσμῳ καταγγέλλεται ·
καὶ Θεσσαλονικεῦσι πάλιν ⁸ Ἀφ’ ὑμῶν γὰρ ἐξήχηται
ό λόγος τοῦ θεοῦ, οὐ μόνον ἐν τῇ Μακεδονίᾳ, Α
δ Duo mss. ςιλοπονως.

73 DE VER'BIS APOSTOLI, HABENTES EUMDEM SPIRITUM. I.
276
