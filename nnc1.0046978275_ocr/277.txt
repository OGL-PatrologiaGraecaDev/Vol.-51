
270
test, reputa quam multa peccaveris, ingredere in
conscientiam delictorum, excute omnem actam vitam,
accurate errata tua cognosce, et sis licet hominum
onminm inhumanissimus, certe pavore peccatorum
omni tempore compulsus, et remissionem propter
eleemosynam sperans, vel corpus tuum insuper im-
pendes, nedum pecuniam. Si enim saucii , et morbos
corporales depellere cupientes, nullis facultatibus
parcimus, etiamsi indumentum ipsum divendcndum sit,
ut ab infirmitate illa liberemur : multo magis anima:
infirmitatetn et gravissima peccatorum vulnera cura-
turi per eleemosynam, cum summa alacritate eam
exercebimus. Atqui quoties a‘gmtas , non statim nu-
merata pecunia liberaris a inorbo , sed smpenumero
et sectione opus cst, et ustione, et amaris pharmacis,
et fame, et frigore, et aliis gravioribus mandatis : hic
autem non sic, sed satis est dare nummos in manus
pauperum,et statim ablueris omnia peccata, sine ullo
vel dolore vel labore. Medicus enim qui animam cu-
rat, non opus habet arte, non instrumentis artis, non
ferro aut igne : sed solus nutus sufficit, ac mox omnia
peccata ab anima auferuntur et evanescunt.
9. Monac/torum dura vivendi ratio. — Non vides
monachos istos qui solitariam vitam amplectuntur, et
in vertices montium secedunt, quam duram vivendi
rationem perferant? Etenim cinerem sibi substernen-
tes, et saccum induentes, et catenis ferreis totum
corpus degravantes, et in casa seipsos concludentes
assidue cum fame luctantur, in fletu vivunt et vigiliis
intolerabilibus, ut partem aliquam peccatorum ab-
luant : tibi vero licet sine omni illo duro victu expe-
ditam hanc et facilem pietatis viam ingredi. Qualis
enim, rogo, labor est, his qua: adsunt frui, et quod
superest in egenos insumere? Nam etiamsi nulla mer-
ces esset proposita, etiamsi non tam ampla retributio
prazlinita esset, annon vel ipsa rei natura quantumvis
inhumanis persuadere poterat, ut eo quod ipsis super—
est ad egenorum solamen uterentur? Nunc cum tan-
tum coronarum , tantum retributionum , tanta pecca-
torum ohlivio per eleemosynam paretur, quam, rogo,
excusationem habebunt, qui pecuniae parcunt, et ani-
mam suam in profundum peccatorum demergunt?
Nam etiamsi nihil aliud te moveat et excitet ad con-
dulenium et ad dandam eleemosynam, saltem reputa
quam incertus sit vitae finis, et cogita quod etiamsi
pauperibus non des, morte tamen superveniente, ve-
lis nolis, tuas res aliis es cessurus. Ergo dispensata
divitias tuas, et dum licet , humanus esto. Extrema!
enim vesaniae fuerit, ea quibus vel invitus aliis cessu-
rus es, nolle indigentibus communicare ultro, idque
cum tanta bona ex hac benignitate tibi sint proven-
tura. Ut vestra, inquit, copia succurrat illorum inopiae
(2. Cor. 8. 14). Quid est autem quod dicit? Majora
accipis, quam das. Das sensibilia, accipis intelligibilia
rt spiritualia; das pecuniam , accipis remissionem
peccatorum; liberas pauperem a fame, ille te liberat
ab ira divina. Retributionis hoc genus est et negotiav
tionis, quod majorem ac utiliorem reditum habet
quam sumptum. Nam sumptus pecuniarum est : redi-
