φρονήτοις παρέχοντας, ἀλλ’ εἰδέναι σαφῶς καὶ πείο
θειν ἑαυτοὺς, ὃτι τιμῆς ἀπολαύουσι μεγίστης, κατ-.
αξιούμενοι κοινωνεῖν ταῖς ἐκείνων θλίψεσιν.
β’. ’Ἄξιον δὲ κάκεῖνο ἐξετάζειν, τίνες εἰσὶν οῦτοι οἱ
ἅγιοι· οὐδὲ γὰρ ἐνταῦθα αὐτῶν μέμνηται μόνον, ἀλλά
καὶ ἑτέρωθι πάλιν οὕτω λέγων· Νυνί δέ πορεύομαι
είς Ἰερουσαλὴμ διακονήσων τοῖς ἁγίοις. Καὶ Λου-
κᾶς δὲ ἐν ταῖς Πράξεσι, λιμοῦ προσδοκωμένου μεγά-
λου, τούτων αὐτῶν μεμνημένος τῶν ἁγίων φησι· Τῶν
δὲ μαθητῶν, καθὼς εὐπορεῖτό τις, ὥρισενὲκαστος
πέμψαι πρὸς τοὺς πτωχοὺς τῶν ἁγίων ἐν Ἰερου-
σαλήμ. Καὶ πάλιν, ὃ καὶ ἔμπροσθεν έφθην εἰπὼν,
Μόνον τῶν πτωχῶν ἵνα μνημονεύωμεν, ὃ καί
ἐσπούδασα αὐτὸ τοῦτο ποιῆσαι. Ἐπειδὴ δὲ διει-
λόμεθα, ἐγὼ μὲν τοὺς Ἕλληνας, ὁ δὲ Πέτρος τοὺς
Ἰουδαίους, κοινῇ γνώμῃ συνεθέμεθα, φησὶν, ὥστε ἐν
τοῖς πτωχοῖς μὴ εἶναι τὴν διαίρεσιν ταύτην. Ὅτε μὲν
γάρ ἐκήρυττον, ό μὲν τοῖς Ἰουδαίοις, ὁ δὲ τοῖς ’Ἐλλη-
σιν ἐκήρυττον· ὅτε δὲ πενήτων προΐσταντο, ούκέτι
οὕτως, ὁ μὲν τῶν πενήτων τῶν Ἰουδαίων, ὁ δὲ τῶν
πενήτων τῶν Ἑλλήνων μόνον· ἀλλά καὶ τῶν παρά
Ἰουδαίοις πτωχευόντων ἕκαστος πολλὴν ἐποιεῖτο
πρόνοιαν, Διὸ καὶ ἔλεγε, Μόνον τῶν πτωχῶν ἵνα
μνημονεύωμεν, ὃ καὶ ἐσπούδασα αὐτὸ τοῦτο ποιῆ-
σιμ- Τίνες οὖν εἰσιν οῦτοι, περὶ ὧν ἐνταῦθα διαλέγε-
ται, καῖ ἐν τῇ ,πρδς Ῥωμαίους ἐπιστολῇ, καὶ ἐν τῇ
πρὸς Γαλάτας, ὑπὲρ ῶν καὶ Μακεδόνας παρεκάλεσεν;
Οἱ τῶν Ἰουδαίων πένητες, οἱ ἐν Ἱεροσολύμοις καθ-
ήμενοι. Καὶ τίνος οὖν ἕνεκεν τοσαύτην αὐτῶν ποιεῖ-
ται πρόνοιαν; μὴ γάρ ούχὶ καὶ καθ’ ἑκάστην πόλιν
ἦσαν πτωχοί καὶ πένητεςς τί δήποτε οὖν πρὸς ὲκεί-
vou; πέμπει, καὶ πάντας ὑπὲρ αὐτῶν παρακαλεί;
Οὐχ ἁπλῶς, οὐδὲ ὼς ἔτυχεν, οὐδὲ προσωποληψία χρώ-
μενός τινι, ἀλλὰ [251] χρησίμως καὶ συμφερόντως.
Μικρὸν δὲ ἀνωτέρω τὸν λόγον ἀγαγεῖν ἀναγκαῖον.
Ἐπειδὴ τά τῶν Ἰουδαίων μετέπεσε πράγματα, καὶ
τὸν Ἰησοῦν σταυρώσαντες, τὴν φωνὴν ἐκείνην καθ’
ἐαυτῶν ἐκύρωσαν, λέγοντες, Οὐκ ἕχομενβασιλέα,
εί μὴ Καίσαρα, καὶ λοιπὸν ὑπὸ τὴν Ῥωμαίων ἐτέ-
θησαν ἀρχὴν, οὔτε αὐτόνομοι ἦσαν, καθάπερ καὶ
πρότερον, οὔτε καθόλου δοῦλοι, καθάπερ καὶ νῦν·
ἀλλ’ ἐν τάξει συμμάχων ὄντες διετέλουν, φόρους μὲν
τελοῦντες τοῖς βασιλεῦσιν ἑαυτῶν, καὶ τοὺς παρ’
ἐκείνων ἄρχοντας δεχόμενοι· πολλαχοῦ δὲ τοῖς ἰδίοις
κεχρημένοι νόμοις, καὶ τοὺς παρ’ αὐτοῖς ἁμαρτά-
νοντας κατὰ τά πάτρια κολάζοντες νόμιμα. Καὶ ὅτι
μὲν φόρους ἐτέλουν Ῥωμαίοις, δῆλον ἐξ ῶν πειρά-
ζοντες τὸν Ἰησοῦν, φησὶν, ἠρώτων, Διδάσκαλε, ἐξ·
εστι δοῦναι κῆνσον Καίσαρι, ἢ οὖς ὅτε καὶ αὐτὸς
δεῖξαι κελεύσας αὐτοῖς νόμισμα, εἶπεν, Ἀπόδοτε,
λέγων, τὰ Καίσαρος Καίσαρι, καὶ τὰ τοῦ Θεοῦ
τῷ Θεῷ. '0 Λουκᾶς δὲ καὶ ὅτι στρατηγοὺς καὶ χιλι-
άρχους εἶχε τὸ ἱερὸν, λέγει. Τὸ μὲν ὀῦν ὑποκεῖσθαι
τοὺς Ἰουδαίους Ῥωμαίοις,ού μικρὰ ταῦτα δείγματα·
ὅτι δὲ καὶ οἰκείοις ἐκέχρηντομόμοις, δῆλον ἐκεῖθεν·
Τὸν Στέφανον ἐλίθασαν, οὐκ εἰς δικαστήριον ἀγαγόνο
τες· τὸν Ἰάκωϐον ἀπέκτειναν τὸν ἀδελφὸν τοῦ Κυρίου·
τὸν Χριστὸν αὐτὸν ἐσταύρωσαν, καίτοι τοῦ δικαστοῦ
συγχωρήσαντος καὶ ἀφέντος πάσης αύτὶν κατηγορίας.
Διά γάρ τοῦτο καὶ τὰς χεῖρας ὲνίψατο,λέγων· Ἀθῷός
ειμι ἀπὸ τοῦ αἳματος τούτου. Καὶ ἐπαδὴ σφόδρα
ἐπικειμένους εἶδεν, αὐτὸς μὲν τὴν ψῆφον ούκ ἐξήνεγ-
κεν, ἀλλ’ ἀπέστη· ἐκεῖνοι δὲ οἰκείᾳ χρησάμενοι τυ-
ραννίδι τό πᾶν μετὰ ταῦτα εἰργάσαντο· καί Παύλῳ
δὲ πολλάκις ἐπέθεντο.

263
ΠΕ ELEEMOSYNA .
