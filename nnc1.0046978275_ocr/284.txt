
285
Non parum enim veritatem ejus illustrant Veteris
Testamenti prophetarum praeconia, quos isti aver-
sando non intelligunt majore apostolos quam pro-
phetas contumelia se afﬁcere. Unam, inquam, Novo
Testamento injuriam faciunt istam; alio vero modo
iterum, quod bonam ex eo partem resecant. Attamen
tanta est eorum, qua! in illo continentur, vis, ut vel
ex ipsis reliquiis facile maleficium istorum deprehen-
datur : resecta enim membra clamant, et pristinum
cum 'suis membris consensum indesinenter requi-
runt.
5. Probat unum esse legislatorem utriusque Testa-
menti ea: apostolicis verbis, et ea: eo quod Vetus Novum
prwﬁguraverit. — Quomodo igitur demonstrabimus
Veteris et Novi Testamenti unum esse legislatorent?
Ex ipsis apostolicis verbis, quae apud ipsos etiam re-
licta sunt : qua; tametsi prima fronte videantur Vetus
illud accusare, non mediocriter tamen id commen-
dant, et divinis oraculis caelitus proditum esse indi-
cant. Et hoc sancti Spiritus sapientia factum est, ut
accusatores legis, allecti prima facie verborum, im—
prudentes et inviti adscriptam ejus defensionem recc-
perint : ut si vellent ad verum respicere, haberent
sermonem quem sequerentur : quod si in incredulitate
permanerent, nullam sibi in posterum veniae spem
reliquam facerent : ut qui etiam illis quae alias reci-
pere videntur, ﬁdem in suam ipsorum perniciem ab-
rogarent. Ubi igitur Novum Testamentum suarum
ac veterum legum eumdem auctorem esse testatur ’ἒ
Et alibi quidem non uno loco : nos tamen data opera
eam textus partem adducemus, quae vel in Mani-
chaeorum codicibus hactenus mansit incolumis. Quaa-
nam haec? Dicite mihi, inquit. qui sub lege vultis esse,
legem non audistis? quod Abraham duos ﬁlios habuit:
unumea: ancilla, alterum e libera (Gal. 4. 21. 22)?
Audiverunt haeretici unum habuisse ex ancilla , et con-
festim aceurrerunt : rati enim his verbis legis accusa-
tionem contineri, resectis consequentibus, illam accu-
sationem retinent sibi patrocin'antem. Age igitur ex hoc
ipso loco ostendamus eumdem esse legislatorem.
Abraham duos ﬁlios habuit, unum ex ancilla, alterum
ex libera. Illac autem sunt, inquit, per allegoriam
dicta (Ib. v. Ἡ). Quid est, Per allegoriam dicta? Fi-
gura: eorum, qua: sub gratia gererentur, erant qua:-
cumque sub Lege ﬁebant. Sicut enim illic duae mu-
lieres, ita hic duo Testamenta. Primum itt hoc ap—
paret cognatio Novi cum Veteri. quod illa horum
tigurze erant. Figura enim veritati non contraria est,
sed cognata. Quod si Veteris illius Deus Novi hujus
Deo contrarius esset, haudquaquam per illas mulie-
res Novi prtecellentiam prmﬁgurasset. Quod si ille
praeﬁguravit, par erat Paulum non abuti hac figura.
Sin autem dicant, quod ad Judaicam inﬁrmitatem se
demittens hoc faciebat, oportebat eum etiam Graecis
praedicantem figuras Graecorum adhibere, et rerum
apud Grzccos gestarum historias commemorare. Sed
hoc nusquam fecit, et merito. Illa enim nihil Cum
veritate commune habebant, hinc autem Dei leges
crant, ct oracula : quapropter magna cognatio
