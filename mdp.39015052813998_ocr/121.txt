1·ἓῆ
κατάλληλον παραθῶμαι τὴν τράπεζαν. Μᾶλλον δέ
τοῦτο ποιήσατε ὃ λέγω νῦν. Ὑμεῖς οἱ μὴ δυνάμενοι
ἐμπλησθῆναί ποτε, ἀλλά πεινῶντες καὶ διψῶντες τὴν
δικαιοσύνην, καὶ μακρῶν ἐπιθυμοῦντες λόγων, διὰ
τὴν ἀσθένειαν τῶν ὑμετέρων ἀδελφῶν ἀνάσχεσθε τοῦ
συνήθους περικοπτομένην μέτρου τῶν λόγων. Πάλιν
ὑμεῖς οἱ βραχυλογίας ἐρῶντες καὶ ἀσθενέστερον δια-
κείμενοι, διά τοὺς ἀδελφοὺς τοὺς ὑμετέρους τοὺς
ἀκορέ στους μικρὸν καρτερήσατε πόνον, ἀλλήλων τά
βάρη βαστάζοντες, καὶ οὕτως ἀναπληρώσατε τὸν v6-
μον τοῦ Χριστοῦ. Ούχ ὁρᾶτε τοὺςὈλυμπιακοὺς ἀθλη-
τὰς είς μέσον τοῦ θεάτρου [109] ἐστῶτας. ἐν μεσημ-
ϋρίᾳ μέση καθάπερ ἐν καμίνῳ τῷ σκάμματι καὶ
γυμνῷ τῷ σώματι τὴν ἀκτῖνα δεχομένους, ῶσπερ τι-
νάς ἀνδριάντας χαλκοῦς καὶ ἡλίῳ καὶ κονιορτῷ καὶ
πνίγει μαχομένους, ἵνα τὴν τοσαῦτα ταλαιπωρήσασαν
κεφαλὴν φύλλοις δάφνης ἀναδήσωνται; Ὑμῖν δέ ού
στέφανος δάφνης, ἀλλά στέφανος δικαιοσύνης πρύ-
κειται τῆς ἀκροάσεως 6 μισθὸς, καὶ οὑδὲ μέχρι με·
σημϐρίας μέσης ὑμᾶς κατέχομεν, ἁλλ’ ἀπ’ αὑτῶν
τῶν προοιμίων τῆς ὑμετέρας ἕνεκα ὀλιγωρίας διαφίε-
μεν, ἐτι τοῦ ἀέρος ὄντος ψυχροτέρου, καὶ οὑ δια-
θερμαινομένου ταῖς ἀπὸ τῶν ἀκτίνων βολαῖς, ού
γυμνῇ τῇ κεφαλῇ κελεύοντες ὑμᾶς τὴν ἀκτῖνα δέχεο
σθαι, ἀλλ’ ὑπὸ τὸν θαυμαστὸν ’τοῦτον ἄγομεν ὄροφον,
καί τὴν ἀπὸ τῆς στέγης παρέχομεν παραμυθίαν παντὶ
τρόπῳ ἐπινοοῦντες ὑμῖν ἄνεσιν, ὥστε γενέσθαι τῶν
λεγομένων μόνιμον τὴν ἀκρόασιν. Μὴ δὴ γενώμεθα
μαλακώτεροι τῶν παιδίων τῶν ἡμετέρων τῶν είς δι-
δασκαλεῖα βαδιζόντων· ἐκεῖνα πρὸ τῆς μεσημϐρίας
οὗ τολμᾷ ἀναχωρῆσαι οἴκαδε, ἀλλ’ ἄρτι τοῦ γάλακτος
ἀποσπασθέντα, ἄρτι τῆς θηλῆς ἀποστάντα, οὐδέπω
οὑδέ πέντε ἐτῶν ἡλικίαν ἄγοντα. ἐν νεαρῴ καὶ ἁπαλῷ
σώματι πᾶσαν καρτερίαν ἐπιδείκνυται· κᾶν πνῖγος,
κᾶν δίψος, κᾶν ἄλλο ὀτιοῦν παρενοχλῇ, πρὸς μεσημ-
ϐρίαν μέσην διακαρτερεῖ, καὶ ταλαιπωρεῖται ἐν τῷ
διδασκαλείῳ καθήμενα. EE καὶ μηδένα οὖν ἕτερον,
ὲκείνα μιμησώμεθα τά παιδία ἡμεῖς οἱ ἄνδρες οἱ
φθάσαντες είς μέτρον ἡλικίας. EE γάρ τοὺς λόγους
τοὺς περὶ ἀρετῆς μὴ ἀνεχόμεθα ἀκούειν, τίς ἡμῖν
πιστεῦσαι δυνήσεται, ὅτι τοὺς πόνους τοὺς ὑπὲρ τῆς
ἀρετῆς ὑπομενοῦμεν; εἰ πρὸς τὴν ἀκρόασιν οὑτω
βάναυσοι, πόθεν δῆλον, ’ὅτι πρὸς τὴν πρᾶξίν ἐσμεν
διεγηγερμένοι; εί 16 εὐκολώτερον παραπεμψώμεθα,
πῶς 16 δυσκολώτερον οἴσομεν; Ἀλλά πολλὴ ὴ στενο-
χωρία, πολλὴ ἡ βία. Ἀλλ’ ἄκουσον ὅτι βιασταὶ¹ ἀρ-
πάζουσι τὴν βασιλείαν τῶν οὐρανῶν, δτι στενὴ καὶ
τεθλιμμένη ὴ ὁδὸς ἡ ἀπάγουσα εἰς τὴν ζωήν. Ἐπεὶ
οὖν στενὴν καὶτεθλιμμένην ὁδὸν βαδίζομεν, δεῖ ἡμᾶς
καὶ ἑαυτοὺς στενοχωρεῖν καὶ θλίϐειν, ἵνα δυνηθῶμεν
διοδεῦσαι την στενὴν καὶ τεθλιμμένην ὁδόν. '0 γάρ
ἐμπλατύνων ἐαυτὸν, οὑκ ἂν οὕτω ῥᾳδίως τὴν ἐστε-
νωμένην όδδν διαδράμοι, ἀλλ’ 6 συνέχων, καὶ θλί-
ϐων, καὶ πιέζων. Υ
β’. Οὑδέ γὰρ περὶτῶν τυχόντων ἐστὶν ἡμῖν ἡ ζήτη-
σις τήμερον, ἀλλ’ ὑπὲρ ζητήματος τὴν ἀρχὴν μὲν λα-
ϐόντος χθὲς, τὴν δὲ λύσιν μὴ λαϐόντος διὰ 16 πολλά
γενέσθαι τὰ προϐληθέντα. Τί δὴ τοῦτό ἐστι; Περὶ
τῆς τῶν ὀνομάτων θέσεως ἐζητοῦμεν, άπερ ἐπέθηκε
τοῖς ἁγίοις ὁ Θεός. Τοῦτο δὲ τὸ πρᾶγμα δοκεῖ μὲν ψι-
λὸν εἶναι, εἴ τις ἀκούσειε · πολὺν δὲ ἔχει θησαυρὸν,
εί τις μετά ἀκριϐείας προσέχοι. Καὶ γὰρ τὴν χρυσῖ-
τιν γῆν τὴν ἐν τοῖς μετάλλοις κειμένην οἱ μὲν ἄπει-
ροι καὶ ἁπλῶς δρῶντες γῆν νομίζουσιν εἶναι μόνον

S. JOANNIS CHRYS'OSTOMI ARCIIIEP. CONSTANTINOP.
'26
