213

temur, sed ut casti simus. Audi sane Paulum dicen-
tem : Propter fornicationes autem unusquisque suam
uxorem habeat, et unaqua'que suum virum habeat (1
Cor. 7. 2). llaec enim duo sunt. quorum causa nuptia:
sunt institutae, ut caste vivamus et ut patres iiamus ,
horum autem duorum antecedens castitatis est occa-
sio. Postquam enim ingressa est libido, conjttgium
quoque ingressum est, ut immoderatum usum rese-
caret, ct persuaderet, ιιι una muliere contenti esse-
mus. Nou enim omnino conjugium efficit, ut liberos
suscipiamus, sed illud Dei verbum, quod dicit : Cre-
scite et multiplicamini, et replete terram (Gen. 1. 28).
Testes sunt quicumque conjugio sunt usi, sed liberos
minime genuerunt. Itaque antecedens est haec causa
castitatis, atque hoc praecipue tempore , cum genere
humano totus orbis terrarum repletus est. Nam a
principio quidem expetenda res erat habere liberos,
ut monumentum ac reliquias vita: sum quisque relin-
queret. Quoniam enim resurrectionis spes nondum
emt, sed mors dominabatur, seque post hanc vitam
perire censebant, qui moriebantur, solatium istud ex
susceptione liberorum largitus cst Deus, ut animatae
defunctorum imagines remanerent, genusque nostrum
conservaretur , ct mortem obituris eorumque propin-
quis maximam consolationem id pareret, quod poste-
ros haberent superstites. Atque ut intelligas idcirco
liberos expetendos luisse , audi, quo pacto apud Jo-
bum queratur ac lamentetur post multas p'agas uxor :
Ecce , inquit , mentoriale tuum periit de terra , et ﬁlii
tui, et ﬁlice tua: (Job 18. 17). Ει rursus ad Davidem
Saul : Jura mihi in Domino, quia non extertninnbis se-
men meum , et nomen meum post me (1. Reg. 21. 22).
Postquam autem in foribus est resurrectio, neque
mortis jam ulla ratio habetur, sed ad aliam pergimus
vitam hac multo meliorem , supervacaneum studium
est ejusmodi. Si enim liberorum desiderio teneris,
multo meliores atque utiliores acquirere poteris,
nunc cum spiritualis quaedam pariendi ratio intro-
ducta est, meliorque partus , et utiliores senectutis
altores. itaque una quaedam est occasio conjugii , ut
non scortemur et idcirco remedium hoc invectum est.
Quod si post conjugium scortationibus te inquinatu-
rus sis , supervacanee, frustra et incassum ad conju-
gium venisti : imo vero non frustra et incassum tan-.
tum, sed etiam cum damno. Non enim par ratio est,
si quis uxorem non habens scortetur, et si quis matri-
monio contracto rursus idtpsum agat. Neque enim
iam illud scortatio est, sed adulterium. Quamvis
enim mirum et insolens sit quod diximus , est tamen
verum.
ὅ. Adulterium etiam cum libera committitur. — Non
ignoramus plurimos adulterium arbitrari tantum,
cum quis marito junctam mulierem corrumpit : ego
vero sive cum vulgari scorto, sive cum ancilla , sive
cum alia quapiam muliere non maritata , illegitimo
lascivaque congressu jungatur, cum uxorem habeat,
adulterium hoc esse contendo. Non enim ex eorum
tantum qui contumeliam patiuntur, sed ex eorum
etiam, qui contumeliam inferunt, conditione hor τῆς
