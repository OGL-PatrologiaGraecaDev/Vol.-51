
33 S. JOANNIS CllRYSOSTOMt ARCHIEP. CONSTANTINOP. ﬂ
nam paupertas. Testis est vidua qua: duo minuta in
gazophylacium dejecit , et eos qui plurima dederant,
magno intervallo superavit, idque tam minuta obla-
tiuucula (Marc. 12. 42). Non solum autem divites et
pauperes , sed praesides ctjudices cum multa diligen—
tia examinantur an non jus corruperint, an non ad
gratiam vel odium calculos in litibus deprompserint,
an non molliti adulatione, contra quam par erat
sententiam dederint, an non memores offensarum eos
vexat-crint , qui nihil peccarant.
Qua: ratio reddenda est ecclesiasticis prtesulibus. —-
Non solum autem saeculares magistratus , sed et illi
qui Ecclesiis- praesunt, sua: praefectura: rationes da-
bunt , et praecipue isti sunt , qui majores , acerbio-
res , ct graviores pmnas sustinebunt. Cui enim verbi
administratio commissa est , diligenter ibi examina-
bitur, an non segnitie, aut invidia aliquid omiserit
eorum , qua: dicenda erant, et per opera exhibuerit,
an omnia explicuerit, nihilque ab illo occultatum sit,
quod dictu operae pretium erat.“ Rursus qui episc0pa-
tum adeptus est, quanto ad majorem verticem ascen-
dit, tanto majoribus obnoxius erit rationibus, non
solum de doctrina et pauperum patrocinio, sed etiam
dc examinatione ordinandorum , aliisque sexcentis.
Et haec declarans Paulus ad Timotheum scripsit:
Manus cito nemini imposueris, neque communices pec-
catis alienis (1 Tim. 5. 22) : et ad Hebrzcos scribens
de iisdem prmfectis, alia ratione terrefacit. Obedite,
inquit , prtepasitis vestris , et subjaccte eis : ipsi enim
vigilant super animabus vestris , ut rationem daturi
(Hebr. t3. 17). Tum vero non factorum solum, sed et
verborum rationes subibimus. Quemadmodum enim
nos cum pecunias servis concredimus , omnium rc-
poscimus rationes , ita quoque Deus de verbis nobis
concreditis requiret quomodo illa cxpendcrimus. Re-
poscimnr enim et examinantur perquam diligenter,
tntm temere, num frustra ea insumpserimus : non
enim nummus temere expositus ita laedit ut verba te-
mere et frustra elata , cum nihil opus erat. Nummus
enim frustra insumptus pecunia: aliquando damnum
aﬂert, sermo autem imprudenter quntiatus integras
domos evertit , et animam perdit : pecuniarum qui-
dem damnum resarcire licet, verbum vero quod exsi-
lierit semel, revocare non licet.
Verborum etiam luenda poena. Ratio delendi peccata.
Intputantur ad veniam peccatorum actiones bontv. —-
Caeterum ut discas verborum poenas luituros esse,
audi quid Christus dicat : Dico autem vobis, quod de
omni verbo otioso, quodcumth loquuti fuerint homines
in terra, reddent rationem de eo in die judicii : ea; verbis
enim tuis justiﬁcaberis , et ex verbis tuis condemnabe-
ris (Matth. 12. 56. 57 ). Νοιι solum autem dictorum
rationem reddemus, sed et auditorum quoque ; veluti
si admiseris falsam criminationem contra fratrem ca-
lumniase iusti:utam : Auditionem enim vanam, in-
quit Scriptura, ne receperis ( Exod. 25. 1 ). Quod si
illi, qui recipiunt vanam auditionem, veniam non ha-
bent, qui calumniantur et criminantur, quamnam ha-
bebunt excusationem? '
