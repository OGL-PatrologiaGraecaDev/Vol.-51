
iiii IN ILLUD, SAULUS ADHUC SPIRANS. DE MUTATIONE NOMINUM. Ι. Hi»-
W
ET IN RELIQUAS DE MUTATIONE NOMINUM.
autem adhuc spirans minas et eadem in discipulos Domini. Continuo turbarit nos immutatio nominis , et
caetera de nominum mutatione, quae pluribus ille prosequitur; ita ut haec homilia sit ceu complementum
praecedentis.
Hanc homiliam secutus est sermo ille, qui post Homilias in Genesim nonus numeratur: ubi duae
illae, de quibus jamjam egimus, homilias diserte memorantur, et de mutatione nominis Abrahae, deque
aliorum nominum propriorum, qua: in Veteri Testamento sunt, signiﬁcatione tractatur. in hoc sermone
perinde atque in praecedentibus homiliis, longo prooemio usus est Chrysostomus. llinc querelae populi
Antiocheni, hinc reprehensiones in Chrysostomum, ob nimiam nempe prooemiorum prolixitatem. Cujus
querimoniae occasione paucis elapsis diebus illam de ferendis reprehensionibus homiliam habuit, quam
nos in serie Homiliarum de nominum mutatione ponimus; quia ipsa, licet in prius editis distracta et pro-
cul ab aliis posita, sese prodit hoc ordine ponendam esse, num. 5, his verbis: De Paulo autem sermo
nobis nuper erat, quando de nominibus disserebamus, quaerebamusque cur aliquando Saulus, postea vero
Paulus vocatus fuerit. Inde vero digressi sumus ad veterem historiam, omnesque qui nomina habuerant
examinavimus. Pergit etiam in hac concione, ac disquirit cur Paulo nomen mutatum sit, et cur non sta-
tim ab ejus conversione, sed non modico post illam tempore sit mutatum.
Hanc aliquanto interposito tempore excepit Homilia in illud, Paulus vocatus, in cujus medio idem
ipsum tangit argumentum, et tres priores homilias commemorat, bis verbis : Num , si recordamini, tres
integros dies de solo hoc nomine disseruisse me scitis, dum causas a/ferrem, ob quas cum Saulus ante vocare-
tur, Paulus deinde uocatus est, et quamobrem non statim ad ﬁdem conversus hanc appellationem accepit, sed
ad multum tempus nomen retinuit, quod illi parentes imposuerant?Quibus tres hasce priores de nominum
mutatione homilias ita diserte commemorat, ut nulla supersit adversum suspicaudi causa. Hae porro
quatuor homiliae in prius editis misere distractae, et, ut ita dicam, dissipatae erant, ut non nisi ingenti
labore posset earum series internosci, quemadmodum et praecedentes aliae quatuor in Actorum inscriptio-
nem; quanto autem id lectorum dispendio acciderit, norunt ii, qui vel primoribus labris rem ecclesiasti-
cam litterariam attigerunt.
Primae, secundat et quartae homilias interpretatio Latina est Frontonis Ducaai, tertiae vero homilias ηοω
vam paravimus, quia vetus illa incerti versio non accurata erat.
CUM LECTUS ESSET ILLE TEXTCS , SAULUS AUTEM ADHUC SPIRANS MINAS ΕΤ CEDEII, CUM EX-
SPRCTARENT OMNES HOMILIAM IN PRINCIPIUM CAP. 9 ACTOBUM HABENDAM, ET QUOD RESUR~
BECTIONIS DEMONSTBATIO SIT PAULI VOCATIO.
—eam
l. Homines non sunt, qui Dei verbum spernunt. --
llzeccine sunt ferenda? lunccine sunt toleranda? Sin-
gulis diebus eorum numerus nobis imminuitur, qui
collectis intersunt : et plena quidem est hominum ci-
vitas, at ecclesia est hominibus vacua : plenum
quidem est forum, et theatra, et porticus: domus
autem Dei deserta est: imo vero, si verum di-
cendum est, destituta est hominibus civitas, et
plena hominum est ecclesia. Siquidem homines ap.
pellandi sunt, non qui in foro , sed vos qui in eccle-
sia versamini : non illi socordes , sed vos diligentes:
non illi, qui res saeculares ad stuporem usque miran-
tur, sed vos qui spiritualia praefertis smcularibus.
Non enim si quis hominis corpus ac vocem habeat,
idcirco est homo : sed si quis hominis animam et
