
379
brarum saeculi hujus (Eph. 6. 12), etde salute homi-
num pugna:sic tamen Petrum reverebatur, ut cum
tanta immineret, urgeretque necessitas, ad illum ex-
curreret Jerosolymam, et cum apud eum quindecim
dies mansisset, tum demum rediret. Cognovistis for-
titudinetn Petri, didicistis comitatem Pauli erga om-
nes apostolos, erga ipsum Petrum : jam necesse est
ad ipsam quaestionis solutionem veniamus. Si enim
et hic Petrum alnabat, et ille timidus aut parum stre-
nuus non erat, et contentio ac contradictio illa ex
animo suscepta non erat, quid sibi vult ista narratio?
aut qua de causa haec dispensatio ﬁebat?
9. Hoc loco advertite, animosque vestros erigite,
ae diligenter attendite, ut manifestam defensionem
intelligatis. Quippe absurdum esset me qui terram
eﬂ‘odio, tantum laborem exantlare, vos autem, qui
nullo negotio visuri estis aurum, prae nimia socor-
dia tantum lucrum praetermittere. Necesse est autem,
ut orationis initium altius repetamus, ut clariorem
vobis doctrinam reddamus. Postquam enim in crelos
Jesus reversus est, expleta quam nostra causa su-
sceperat dispensatione, verbum doctrinae suis reli-
quit apostolis, ut ait Paulus, Et posuit in nobis ver-
bum reconciliationis; et rursus, Pro Christo legatione
fungimur, tanquam Deo exhortante per nos (2. Cor. 5.
l9. 20): hoc est, vice Christi. Tunc igitur cum per
universum orbem terrarum isti pradicabant, nulla
erat haeresis; sed natura omnis humana duo ha-
bebat haec dogmata, unum rectum et sanum, alte—
rum corruptum et pravum. Aut enim gentiles omnes
erant orbis incolae, aut Judaei : neque ManichmuS.
neque Marcion , neque Valentinus , nec alius ullus
omnino erat : quid enim attinet omnes hzereses enu-
merare? siquidem post triticum tunc proseminata
sunt zizania, varia nimirum hzeresum corruptela. Ac
Judaros quidem Petro commisit, gentilibus autem
Paulum przefecitChristus. Et hoc a me ipso non dico, _
sed ipsius Pauli verba licet audire : Qui enim opera-
tus est Petro in apostolatum circumcisionis, operatus est
et mihi, inquit, inter gentes (Gal. 2. 8) : circumcisio-
nem hoc loco ipsam nationem appellans. Unde vero
id constat? Ex eo quod additur. Cum enim dixerit,
Qui operatus est Petro in apostolatum circumcisionis,
operatus est mihi, inquit, inter gentes, hoc nimirum in-
dicavit, ad distinctionem gentium circumcisionem po-
sitam esse. Ad distinctionem vero gentium non cir-
cumcisio, sed Judaei sunt, quos per circumcisionein
subindicavit : quasi diceret, Qui operatus est Petro
in apostolatum Judreorum, operatus est et mihi inter
gentes. Ut enim rex sapiens, qui idoneos quosque
probe noverit, alteri quidem in equites, alteri vero
iu pedites committit imperium : sic nimirum et Chri-
stus cum iuhasduas partes suum exercitum divisisset,
Judaeos quidem Petro, gentiles autem Paulo commi-
sit. Ac licet diversi siut exercitus. Rex tamen est unus.
Ut enim illic discrimen exercituum in armorum ap-
paratu, non in hominum natura consistit: sic nimi-
rum et hic differentia in exigua quadam carnis ﬁgura,
non In substantiae diversitate cernitur.
gentes longe te mittam (Act. 22. 21). Nonne igitur,
