
£69
gift declinandum. Coniuges se invicem diligant necesse
est.-—llinc castitatem docemur simul et fidem. Nam
cum Deum precetur, fidem ejus hoc indicat : cum
vero nequaquam uxorem ejiciat, id ejus manifestam
reddit castitatem : cum autem non exprobret, neque
desperet, id patientiam ejus et animi moderationem,
multamque modestiam et amorem erga uxorem osten-
dit. Neque enim, quemadmodum nunc multi factitant,
qui in ejusmodi aerumnis ad veneficia praestigiasque
confugiunt, illa superflua, inutilia, noxia, animmque
letifera ille fecit, sed omissis omnibus his, cunctisque
contemptis rebus humanis, ad naturae Dominum, qui
paterat his solus mederi, recurrit.
6. Audite haec, mariti, discite, uxores, imitemur
justum omnes. Niltil pluris faciat uxor, quam virum :
nihil magis vir diligat, quam uxorem. Hoc omnium
nostrum vitam tuetur, uxorem cum viro concordare:
hoc mundum continet universum. Nam quemadmo-
dum concusso fundamento totum corruit :edilicium :
sic etiam cum dissidia inter conjuges oriuntur, tota
vita nostra subvertitur. Vide namque : mundus ex
urbibus constat, urbes ex domibus, ex viris ac uxo-
ribus domus. Si igitur inter viros et uxores pugna
consurgat, dum ista turbantur, etiam urbes evertun-
tur : quod si urbes turbentur, universum etiam orbem
omnino necesse est tumultibus, hellis, pugnisque
compleri. PrOpterea Deus istius rei maxime curam
gerit; propterea uxorem ejici non sinit, praeterquam
ob solam fornicationem. Quid igitur si contumeliosa
sit, dicet aliquis, si profusa sit et sumptuosa, et innu-
meris aliis vitiis scateat? Patienter fer omnia, neque
propter vitia ejice, verumtamen vitia corrige. Propte-
rea tu capitis locum tenes, ut corpori scias mederi.
Nam neque si corpus nostrum innumeris sit confos-
sum vulneribus, illud a capite separamus. Ne igitur
uxorem quoque separes a teipse : nobis enim corpo-
ris loco est uxor. Quam ob causam beatus etiam Pau—
lus aiebat : Viri diligere uxores sic debent, ut corpora
sua (Ep/tes. 5. 28). Et pro uxoribus eadem lex da-
tttr : sicut ttnnn caput amas ct colis, uxor, ita virum
tuum cole ¹ : neque enim sine causa tantam istius rei
rationem habemus. Scio quot bona conciliet istud, si
nullum inter virum et uxorem dissidium oriatur: scio
quot malorum occasiones pariat, si inter se conten-
dant. Tunc enim non divitiae, non felicitas quam boni
afferunt liberi, non multitudo liberorum, non ma-
gistratus ac principatus, non gloria, non honor, non
deliciae, non sumptus, non alia quaevis felicitas uxo-
rem exhilarare, vel virum poterit,,si inter se rixentur.
7. Uxor vitiosa toleranda est; non licet uxorem repu-
diare et aliam ducere. Orationis vis. — Huic potissimum
rei pra: caeteris omnibus studeamus. Vitiosa est uxor,
fac quod lsaac fecit, Deum precare. Si enim ille pre-
cum assiduitate debilitatem solvit natum, multo ma-
gis nos, si assidue Deum oremus, poterimus vitia vo-
lt matis corrigere. Si te Deus viderit studio suae legis
1‘ Hunc locum sic mutari [esse censet savtttus._uempe,
ut ipsum caput tuum virum antu, ο "mlier, et si colis caput
tuum, sic illum cole.
