καὶ τῇ λοιπῇ διαγάγωμεν ἀρετῇ ο ἵνα καὶ τὸν Θεδν
ιχοντες ἵλεων, τῆς βασιλείας τῶν οὐρανῶν ἐπιτύ-
λωμεν. χάριτι καὶ φιλανθρωπίᾳ τοῦ Κυρίου ημῶν
[2⁸η ΕΓΚΩΜΙΟΝ ΕΙΣ ΜΑΞΙΜΟΝ
Καὶ περὶ τοῦ ποίας δεῖ ἄγεσθαι γυναῖκας.
α’. Ὅτι μὲν ἀπελείφθην ὑμῶν τῇ παρελθούσῃ συνά-
ξει, ἦλγησω ὃτι δέ πλουσιωτέρας ἀπελαύσατε τραπέ-
ζης. ἣσθην. Ὅ γὰρ μετ’ ἐμοῦ τὸν ζυγὸν ἕλκων, τήν τε
αῦλακα πρώην ἡμῖν ἀνέτεμε, καὶ τὰ σπέρματα κατ-
έϐαλε δαψιλεῖ γλώττῃ , καὶ μετά πολλῆς τῆς ἐπιμε-
λείας ἐγεώργησε τὰς ὑμετέρας ψυχάς. Εῖδετε γλῶτ-
ταν ἐκκεκαθαρμένην, ἠκούσατε λόγον ἀποτετορνευε
μένον, ἀπελαύσατε ὓδατος ἁλλομένου είς ζωὴν αἰώ-
νιον, εἴδετε πηγὴν ποταμοὺς ἀφιεῖσαν χρυσίου καθα-
ροῦ. Λέγεται τις ποταμὸς χρυσίου ψήγματα φέρειν
τοῖς περιοικοῦσιν αὐτὸν ἀνθρώποις, ού τῆς φύσεως
τῶν ὑδάτων τὸ χρυσίον τικτούσης, ἀλλ’ ἐπειδὴ τοῦ
ποταμοῦ τὰς πηγάς ἐν μεταλλικοῖς ὄρεσι διέρχεσθαι
συνέϐη, δι’ ἐκείνων τῶν ὀρέων ὁ ποταμὸς ῥέων καὶ
τὴν χρυσῖτιν παρασύρων γῆν , θησαυρὸς τοῖς παροι-
κόῡὰῐ γίνεται, ἐσχεδιασμένον παρέχων τὸν πλοῦτον.
Τοῦτον καὶ ὁ διδάσκαλος οὗτος ἐμιμήσατο πρώην τὸν
ποταμὸν, ῶσπερ διὰ μεταλλικῶν ὀρέων, τῶν Γραφῶν
ῥέων, καὶτὰ χρυσίου παντὸς τιμιώτερα νοήματα ταῖς
ὑμετέραις κομίξων ψυχαῖς. Καὶ οἶδα μὲν ὅτι πτωχό-
τερα τὰ ἡμέτερα ὑμῖν φαίνεται σήμερον. ’0 γὰρ πε-
νιχρᾶς ἀπολαύων τραπέζης διηνεκῶς, ἂν εύπορωτέρας
μεταξύ που τινος ἐπιτύχῃ, εἶτα πρὸς τὴν ἐαυτοῦ πάλιν
ἐπανέλθῃ, μᾶλλον αὐτῆς κατόψεται τὴν πενίαν. Ού
μὴν διὰ τοῦτο ὀκνηρότερον ἀποδύσομαι. Ἰστε γὰρ,
Παύλῳ μαθητευθέντες, καὶ χορτάζεσθαι καὶ πεινᾷν,
καὶ περισσεύειν καὶ ὑστερεῖσθαι, καὶ τοὺς πλουσίους
θαυμάζειν, καὶτοὺς πένητας μὴ διαπτύειν. Καὶ καθά-
περ οι φίλοινοι καὶ οἱ φιλοπόται ἀσπάζονται μὲν τὸν
ἀμείνω οἶνον , οὐ μὴν δὲ τοῦ καταδεεστέρου κατα-
φρονοῦσιν · οὕτω δὴ καὶ ὑμεῖς περὶ τὴν τῶν θείων λο- ι
γίων ἀκρόασιν μεμηνότες, ἀποδέχεσθε μὲν τοὺς σοφω-
τέρους τῶν διδασκάλων, καὶ τοῖς εὐτελεστέροις δὲ ού
τὴν τυχοῦσαν παρέχετε σπουδὴν καὶ προθυμίαν. Οί
μιν γὰρ χαῦνοι καὶ διαλελυμένοι,καὶ πρὸς τὴν πολυ-
τελεστέραν ναυτιῶσι τράπεζαν· οἱ δέ διεγηγερμένοι
καὶ νήψαντες, καὶ πεινῶντες καὶ διψῶντες τὴν δικαιο-
σύνην, καὶ προς τὴν πενεστέραν μετά πολλῆς τρέ.
χουσι προθυμίας. Καὶ ὅτι οὐ κολακεία τὰ ῥήματαῄπο
τῆς πρώην ὑμῖν διαλέξεως γενομένης τοῦτο ἐδείξατε
μάλιστα. Ἐπειδὴ γὰρ πολλοὺς περὶ γάμων λόγους
ἐποιούμεθα πρὸς ὑμᾶς, δεικνύντες ὅτι μοιχεία τις
ἀπηρτισμένη τὸ ἐκϐάλλειν γυναῖκας , ἢ ἐκϐεϐλημέ-
νας λαμϐάνειν, ζώντων ἐτι τῶν προτέρων ἀνδρῶν, καὶ
τὸν τοῦ Χριστοῦ νόμον ἀναγινώσκοντες τὸν λέγοντα,
ὅτι '0 ἀπολελυμένην γαμήσας μοιχᾶται, καί ό
ἀπολύων γυναῖκα , παρεκτὸς λόγου πορνείας,
ποιεῖ αὐτὴν μοιχευθῆναι , πολλοὺς εἶδον κάτω κύ-
πτοντας, τὸ πρόσωπον τύπτοντας, καὶ ούδέ ἀνανεῦσαι
δυναμένους ο τότε δὴ καὶ είς τὸν οὐρανὸν ἀναϐλέψας
εἷπον· Εὐλογητὸς ὁ Θεὸς , ὃτι οὐκ είς νεκρὰς ἀκοὰς
ἐνηχοῦμεν, ἀλλ’ ἐπιλαμϐάνεται τῆς διανοίας τῶν
ἀκουόντων τὰ [21⁸2] λεγόμενα μετὰ πολλῆς τῆς σφο-

9.25
S. JOANNIS CHRYSOSTOMI ARCIIIEP. CONSTANTINOP.
