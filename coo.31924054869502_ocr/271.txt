ἡθελε, καὶ δυνάμενος δεῖξαι μυρίους ἀθρόον θησαυ-
ροὺς, οὐκ ἐποίησε τοῦτο· ἀλλά γλωσσόκομον ἔχειν
ἐκέλευσε τοῖς μαθηταῖς, καὶ τὰ βαλλόμενα βαστάζειν,
καὶ τοῖς δεομένοις ἐκεῖθεν ἐπικουρεῖν. Ὅτε γοῦν τῷ διατίλλεις, ὅτι κοινὸν λιμένα πάντες αὐτὴν εἶναι vo-
Ἰούδᾳ περί τῆς προδοσίας αἰνιγματωδῶς διελέγετο,
μὴ συνιέντες οἱ μαθηταὶ τὸ λεχθὲν, ἐνόμισαν, φησὶν,
ὅτι εἶπεν αὐτῷ ἵνα τοῖς πτωχοῖς τι δῷ · Καί γάρ τὸ
γλωσσόκομον αὐτὸς, φησὶν, εἶχε, καί τὰ ,βαλλό-
μενα ἐϐάσταζεν. Πολὺς γάρ τῷ Θεῷ λόγος ἐλέους, οὐ
τοῦ παρ’ αὐτοῦ μόνον είς ἡμᾶς, ἀλλά καὶ τοῦ παρ’
ἡμῶν είς τοὺς συνδούλους ὀφείλοντος γίνεσθαι· καὶ
ἐν τῇ Παλαιᾷ. καὶ ἐν τῇ Καινῇ μυρίους ὑπὲρ τούτου
τίθησι νόμους, κελεύων διὰ πάντων εἶναι φιλάνθρω-
πον, καὶ διὰ ῥημάτων, καὶ χρημάτων, καὶ πραγμά-
των. Kal Μωῦσῆς ἀνω καὶ κάτω τοὺς περὶ τούτων
διασπείρει λόγους ταῖς νομοθεσίαις ἀπάσαις · καὶ οἱ
προφῆται ἐκ προσώπου τοῦ Θεοῦ τοῦτο βοῶσιν, δτι
Ἕλειςν θέλω, καὶ οὐ θυσίαν· καὶ οἱ ἀπόστολοι
πάντες συνῳδά τούτοις καὶ ποιοῦσι καὶ λέγουσι. Μὴ
τοίνυν καταμελῶμεν τοῦ πράγματος· οὐ γάρ τούς
πένητας, ἀλλ’ αὐτοὺς ἡμᾶς τὰ μέγιστα ώφελοῦμεν,
καὶ μείζονα λαμϐάνομεν ὧν παρέχομεν.
ς⁹.Ταῦτα δὲ οὐχ ἁπλῶς λέγω νῦν, ἀλλ’ ἐπειδὴ πολλοὶ
πολλάκις πρὸς τοὺς δεομένους ἀκριϐολογοῦνται, καὶ
πατρίδα ἐξετάζοντες, καὶ βίον, καὶ τρόπους, καὶ¹ ἐπι-
τήδευμα, καὶ τὴν τοῦ σώματος εὐεξίαν, ἐγκλήματα
ποιούμενοι, καὶ μυρίας ὑπὲρ ὑγιείας ἀπαιτοῦντες
εὐθύνας. Διά τοι τοῦτο, καὶ πολλοὶ πηρώσεις ὑπεκρί-
ναντο σώματος, ἵνα τὴν ὠμότητα τὴν ἡμετέραν καὶ
τὴν ἀπανθρωπίαν τῷ τῆς συμφορᾶς ταύτης ἐπικάμ-
ψωτι δράματι. Καὶ τὸ μὲν, θέρους δντος. ταῦτα ἐγκα-
λεῖν, δεινὸν δν, οὐχ οὕτω δεινόν ἐστι· τὸ δὲ ὲν κρυμῷ
καὶ ψύχει οὕτως ὠμὸν καὶ ἀπάνθρωπον γίνεσθαι δι-
καστὴν, καὶ μηδεμίαν ἀπονέμειν τοῖς ἀργοῦσι συγ-
γνώμην, οὐκ ἂν ἔχοι τινὰ ὠμότητος ὑπερσολὴνς Τί
οὖν ὁ Παῦλος, φησὶν. ἐνομοθέτει Θεσσαλονικεῦσι,
λέγων’ Εἴ τις οὺ θέλει ἐργάζεσθαι, μηδέ ἐσθιέτω;
’Ἱνα καὶ σὺ ταῦτα ἀκούσῃς, καὶ μὴ πρὸς ἐκεῖνον μό-
νον, άλλά καὶ πρὸς σαυτὸν διαλέγῃ τά τοῦ Παύλου
ῥήματα. Οἱ γὰρ τοῦ Παύλου νόμοι οὐχὶ τοῖς πένησι
μόνον, ἀλλά καὶ ἡμῖν κεῖνται. Εἴπω τι φορτικὸν καὶ
ἐπαχθές· οῐδα μὲν ὅτι ὀργιεῖσθεο πλὴν ἀλλ’ ὅμως
ἐρῶ· οὐδέ γὰρ ὥστε πλῆξαι, ἀλλ’ ὥστε διορθῶσαι
τοῦτο λέγω. Τούτοις μὲν ἀργίαν ἐγκαλοῦμεν, πρᾶγμα
καὶ συγγνώμης πολλάκις ἄξιον · αὐτοὶ δὲ ἐργαζόμεθα
τοιαῦτα πολλάκις, ἃ πάσης ἀργίας ἐστὶ χαλεπώτερα.
Ἀλλ’ ἐγὼ πατρῷον ἔχω κλῆρον, φησίν. Ἐπεὶ οὖν
οὗτος πένης ἐστὶ, καὶ ἐκ πενήτων, καὶ οὐκ ἔσχε προ-
η γόνους εὐπόρους, ἀπόλλυσθαι δίκαιος, είπέ μοι; Δι’
αὐτὸ μὲν οὖν τοῦτο μάλιστα ἐλεεῖσθαι καὶ κατοικτεί-
ρεσθαι ἄξιος ἂν εἴη παρὰ τῶν ἐχόντων. Σὺ μὲν γάρ
πολλάκις διημερεύων τὴν ἡμέραν ἐν θεάτροις, ἢ ἐν
συνεδρίοις καὶ συλλόγοις οὐδὲν ἔχουσι κέρδος, καὶ
μυρίοις λέγων κακῶς, οὐδὲν ἡγῇ ποιεῖν δεινὸν, οὐδὲ
ἀργεῖν τὸν δὲ ἄθλιον τοῦτον καὶ ταλαίπωρον πᾶσαν
ἀναλίσκοντα τὴν ἡμέραν ἐν ἱκετηρίαις, ἐν δάκρυσιν,
ἐν μυρίᾳ ταλαιπωρίᾳ, κρίνεις, καὶ είς δικαστή-
ριον ἕλκεις, καὶ εὐθύνας ἀπαιτεῖς; Καὶ ποῦ ταῦτα
γνώμηςγάνθρωπίνης, εἰπέ μοι; Ὥστε ὅταν λέγῃς, Τί
οὖν ἐροῦμεν τῷ Παύλῳ; μὴ τοῖς πένησιν, ἀλλὰκαὶ
σαυτῷ διαλεγόμενος ταῦτα λέγε. ’Λλλως δὲ, μὴ τὴν
ἀπειλὴν ἀναγίνωσκε μόνον, ἀλλά καὶ τὴν συγγνώμην·
ό γὰρ εἰπὼν, El τις μὴ ἐργάζεται, μηδὲ ἐσθιέτω,
προσέθηκεν · Ὑμεῖς δὲ, ἀδελφοί, μὴ ἐκκακήσητε
τό καλὸν ποιοῦντες. Ἀλλά τίς αὐτῶν ἡ εὐπρόσωπος
πρόφασις· Δραπέται τινές εἱσι, φησὶ, καὶ ξένοι,
ἵνα καὶ αὐτοὶ κατά τὴν ἡμέραν ἐκείνην πολλοῦ τοῦ

269
ς. IOANNIS CllllYS'STOl
